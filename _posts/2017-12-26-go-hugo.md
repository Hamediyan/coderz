---
title:  "هیوگو"
date:   2017-26-12
description: یک استاتیک جنریتور همه کاره
author: dariubs
disqus: true
---

در پنج شش سال اخیر استفاده از استاتیک جنریتورها در بین جامعه‌ی توسعه دهندگان، بعد از سالها یکه تازی سیستم های مدیریت محتوای داینامیک و وابسته به زبان برنامه‌نویسی سمت سرور و دیتابیس؛ برای بسیاری از کارها باب شده است.

استفاده از این سیستم ها بسیاری از مشکلات مربوط به امنیت و البته چالش های نگهداری را حل کردهاست  و با پیشرفت ابزارهای این حوزه استفاده از آنها هم تقریبا ساده شده است. وبلاگ کدرز هم از سالها پیش از استاتیک جنریتور [jekyll](http://jekyll.github.io) برای سرو داده های سایت اصلی استفاده میکند .

استاتیک جنریتور ها به زبان ساده ابزارهایی هستند که صفحات بدون نیاز به یک زبان برنامه نویسی سمت سرور برای رندر مداوم و تنها یکبار بعد از هر عملیات تغییر داده بیلد شده و بصورت فایلهای استاتیک روی سرورهایی بدون نیازمندی خاص ( مثلا بدون نیاز به php ) قابل پیاده سازی و انتشارند. اما داده ها چطور؟ داده ها هم معمولا در قالب فایلهای استاتیک و در قالب فایل هایی چون مارک‌داون به پروژه اضافه میشوند.

تصمیم گرفتم یک جنریتور خوب و مناسب که این روزها طرفداران زیادی را هم به سوی خود جلب کرده را به شما معرفی کنم، هیوگو.

## هیوگو چیست؟

در تاریخ انتشار این نوشته، هیوگو یکی از پرطرفدارترین استاتیک جنریتورهای دنیاست و در مقام استفاده بعد از jekyll بیشترین کاربر را در دنیا دارد. این پروژه توسط استیو فرانشا به زبان برنامه‌نویسی گو ساخته شد و همچنان در حال توسعه است.

برای استفاده از هیوگو از [وبسایت رسمی پشتیبانی هیوگو](http://gohugo.io) یا از [مخزن گیتهاب هیوگو](https://github.com/gohugoio/hugo/releases) نسخه ی مربوط به سیستم عامل خود را دانلود و نصب کنید.

## ویژگی های هیوگو

در بین تعداد زیادی از استاتیک جنریتورهای موجود به زبانهای برنامه‌نویسی مختلف، هیوگو ویژگی های منحصر به فردی دارد که باعث شده انتخاب اول بسیار از افراد باشد که جا دارد نگاهی به این ویژگی ها بکنیم.

هیوگو به زبان برنامه نویسی گو نوشته شده است و البته توسعه مداومی دارد و مشارکت کننده های بسیاری در توسعه ی آن همکاری میکنند. استفاده از این زبان باعث شده این برنامه بصپرت کراس پلتفرم قابل دسترسی و اجرا باشد. نصب هیوگو روی پلتفورم های مختلف بسیار آسان است و تقریبا برای تمام سیستم های عامل مشهور بسته های نصبی ساده ای توسط تیم توسعه آن آماده شده است. برای اجرای هیوگو یک باینری در سیستم شما برنامه ی hugo را اجرا میکند و تمام عملیات های مربوط به استفاده از سیستم، افزودن محتوا و تم و بیلد و پیاده سازی توسط دستور hugo در خط فرمان انجام می‌شود.

وبسایت‌های ساخته شده با هیوگو با سرعت زیادی بیلد و آماده ی اجرا میشوند. تقریبا ۱ میلی ثانیه به ازای هر صفحه و البته با ویژگی لایو ریلود آن در هنگام توسعه میتوانید تغییرات را در لحظه مشاهده کنید.

نوشته ها را میتوانید در قالب بخش های مختلف دسته بندی کنید و نظمی بی نظیر به آنها بدهید، URL ها را میتوانید کاملا مطابق با میل خود بسازید و از ویژگی های عمومی چون تگ و دسته بندی هم میتوانید در پروژه تان استفاده کنید.

توابع قدرتمند و پرکاربردی برای هیوگو ساخته شده است که یکی از مهمترین آنها مرتب سازی محتوا بر اساس ویژگی های مختلف از جمله زمان از درون محتواست. بر خلاف jekyll و بسیاری دیگر، نیاز نیست روی فایلتان شماره یا تاریخ بزنید برای اینکه مرتب نمایش داده شوند و همچنین نیازی نیست به صورت دستی اقدام به تولید فهرست مطالب خود کنید.

هیوگو بصورت درونی از مارک‌داون و ایمکس اورگ-مد پشتیبانی میکند و با استفاده از ابزارهای کمکی و افزودن آنها به پروژه سایر فرمت های متنی را نیز میتواند پشتیبانی کند. ابزارهایی مانند زمان مطالعه و کلمه شمار را بصورت درونی پشتیبانی میکند و میتوانید صفحات مختلف خود را با قابلیت قدرتمند ساخت تم هیوگو کاملا شخصی سازی کنید و البته در هیوگو میتوانید انواع مختلف مطالب تعریف و استفاده کنید.

و البته هیوگو را میتوانید روی دسته ی بزرگی از سرویس های هاستینگ یا سی دی ان ها سرو و اجرا کنید، هیچ پیش نیاز عجیبی نیاز نیست تنها باید فایلهای بیلد شده روی بستر اینترنت در دسترس باشند.

اینها تنها بخشی از ویژگی های هیوگو بود که آن را به انتخابی خوب برای توسعه دهندگان بدل کرده است. اگر علاقه به راه اندازی یک وبسایت استاتیک دارید سری به [وبسایت هیوگو](https://gohugo.io) بزنید.
