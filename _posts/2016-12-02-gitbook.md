---
title:  "انتشار کتاب راهنمای گیت"
date:   2016-12-02
description: انتشار کتاب راهنمای فارسی گیت به زبان فارسی در کدرز
author: dariubs
disqus: true
---

گیت یک سیستم مدیریت سورس کد است و عمده‌ی استفاده‌ی آن امروز بین برنامه‌نویسان است، آنچنان که  به یکی از ابزارها بسیار مهم برای این قشر از جامعه تبدیل شده است. امروز دیگر کمتر برنامه‌نویسی یافت میشود که لااقل روزی یک بار گذرش به یک مخزن گیت، یا پروژه‌هایی که روی سرویس‌هایی همچون گیتهاب و گیتلب قرار دارند نخورد و پروژه‌هایش را بدون ابزار مدیریت سورس کد مدیریت کند.

همه‌ی اینها باعث شد تا تصمیم بگیریم یک  راهنمای کوچکِ گیت برای برنامه‌نویسان فارسی زبانی که هنوز درگیر دنیای استفاده از گیت نشده‌اند، در کدرز آماده کنیم.

اولین انتشار راهنما در آدرس [git.codecast.ir](http://git.codecast.ir)  برای استفاده ی عمومی هم اکنون در دسترس است. این راهنما در بخش‌های مختلفی آماده شده و سعی کرده ایم برای اولین انتشار بخش بزرگی از نیازمندی‌های روزمره‌ی برنامه‌نویسان را در آن پوشش دهیم. از آنجایی که عمدتا در محیط خط فرمان از گیت استفاده میشود( هرچند که محیط‌های گرافیکی بسیاری برای آن ساخته شده است)، یک [راهنمای اولیه برای کار با محیط خط فرمان یونیکس](http://git.codecast.ir/en/latest/book/appendix01-CLI.html) هم به راهنما افزوده شده که برای کسانی که هیچ آشنایی قبلی با محیط خط فرمان ندارند هم استفاده از کتاب ممکن باشد. و البته راهنما حتما ایراداتی دارد  و در برخی موارد اشکالات ویرایشی و شاید تکنیکی که از دست نویسندگان در رفته است را بتوانید بیابید، خوشحال میشویم اگر اشکالات را در [ایشوهای پروژه روی گیتهاب](https://github.com/dariubs/git/issues) به ما بگویید یا اگر اصلاحیه ای داشتید روی پروژه [پول‌ریکوئست](https://github.com/dariubs/git/pulls) بفرستید تا اعمال کنیم. تا همینجا هم  [دوستان زیادی با مشارکتشان برای بهتر شدن راهنما](https://github.com/dariubs/git/graphs/contributors)، به ایجاد راهنمایی منظم‌تر برای گیت به زبان فارسی کمک کرده اند  و امروز اولین نسخه‌ی این پروژه‌ی آزاد بصورت عمومی در دسترس شماست.
