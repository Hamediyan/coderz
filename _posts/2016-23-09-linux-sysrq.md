---
title:  "اگر لینوکسم هنگ کرد چکار کنیم؟"
date:   2016-09-23
description: "مگه اصلا لینوکسم هنگ میکنه؟"
author: sajad
---

بله لینوکس هم هنگ میکنه. اگر تابحال برای شما این اتفاق نیوفتاده، شاید همیشه نرم‌افزارهای سبکی استفاده میکنید یا سیستم خیلی قدرتمندی دارید. اما گاهی پر شدن رم، نداشتن حافظه سوپ، ورودی و خروجی زیاد، نرم افزارهای بد یا اتفاقات دیگه باعث میشه لینوکس هنگ کنه.

اگر فقط یک برنامه فریز شده خب احتمالا میتونید اون برنامه رو بکشید! اما اگر یو آی کاملا هنگ کرده شاید بتونید با عوض کردن tty و دستورات ترمینال خودتونو نجات بدید:

برای این کار از دکمه های `Ctrl` + `Alt` + `F1` تا `F7` استفاده کنید. احتمالا UI شما در tty7 قرار گرفته. با رفتن به صفحه ترمینال میتونید پروسس مخرب را قطع کنید یا سرویسی را خاموش کنید و یا حتی سیستم را ریبوت کنید.

** اما اگر ترمینال هم باز نشد چه؟ **

احتمالا به دکمه‌ای که تا کنون از وجودش خبر نداشتید نیاز پیدا خواهید کرد `SysRq`. این دکمه در نزدیکی `PrtSc` قرار دارد.

دستورات وارد شده با این دکمه مستقیما توسط کرنل لینوکس پردازش شده و چند دستور سطح پایین را در هر شرایطی برای کاربر فراهم می‌کند. برای ارسال دستورات به کرنل `Alt` + `SysRq` را با یکی از دکمه های زیر بزنید:

* un`R`aw      (پس گرفتن کنترل کیبورد)
*  t`E`rminate (ارسال SIGTERM به تمام پروسه ها)
*  k`I`ll      (ارسال SIGKILL به تمام پروسه ها)
*   `S`ync     (فلاش دیتای ذخیره نشده در دیسک)
*   `U`nmount
* re`B`oot.

(لیست کامل تر)[https://en.wikipedia.org/wiki/Magic_SysRq_key]
