---
title:  "با چه زبانی برای اندروید برنامه بنویسم؟"
date:   2016-05-20
description: "مروری بر برنامه نویسی اندروید"
author: sajad
disqus: true
---
با چه زبانی برای اندروید برنامه بنویسم؟

شاید قبل از پاسخ دهی به این سوال بهتر باشه شما به سوال زیر پاسخ دهید:

آیا میخواهید برنامه نویس اندروید شوید؟ یا میخواهید با چیزی که می‌دانید برای اندروید برنامه بنویسید؟


## **خودتان زبان مناسب را انتخاب کنید:**

 زبانی که گوگل (پشتیبان اصلی اندروید) برای برنامه نویسی این پلتفورم پیشنهاد میدهد **جاوا** است. اما با زبان های دیگر هم میتوان برای اندروید برنامه نویسی کرد. کوتلین، سی، سی پلاس پلاس، جاواسکریپت، پایتون، گو، روبی و... 

* اگر میخواهید **برنامه نویس اندروید** شوید ابتدا **جاوا** یا **کوتلین** و **گرووی** در مراحل بعد احتمالا نیازمند **سی** یا **سی پلاس پلاس** خواهید شد.

* اما اگر میخواهید با چیزی که می‌دانید برای اندروید برنامه بنویسید دست به هر کاری که میتوانید بزنید.

### چرا؟
یک برنامه نویس اندروید اولین کاری که میکند این است که باید با تیم های توسعه دهنده دیگر هماهنگ شود و اکثریت این تیم‌ها جاوا را به عنوان زبان اصلی توسعه نرم‌افزارشان انتخاب می‌کنند. همچنین به علت پیشرفت هایی که اخیرا زبان کوتلین داشته مورد توجه تیم‌های حرفه‌ای قرار گرفته و شاید بتواند جایگزینی شایسته برای جاوا باشد.

در توسعه اندروید به مشکلات و سوالاتی بر خواهید خورد که در اسناد و مثال‌های گوگل، سوال و جواب‌های استک اورفلو، آموزش‌های پراکنده در وب و مثال‌ها و کتابخانه‌های اختصاصی اندروید که در وبسایت‌های اشتراک گذاری کد متن باز مثل گیت‌هاب هستند می‌توانید جواب سوالتان را پیدا کنید. اما اکثریت این‌ها به زبان جاوا می‌باشند. همچنین به خاطر پشتیبانی صددرصد کوتلین از کتابخانه‌های جاوا و همچنین پشتیبانی و علاقه بهترین برنامه‌نویسان اندروید و پشتیبانی کامل آن در اندروید استودیو (ابزار توسعه نرم افزار اندروید)، کوتلین نیز انتخابی شایسته برای توسعه اندروید است.
اگر شما به زبانی مثل پایتون علاقه‌مندید احتمالا به کوتلین نیز علاقه‌مند خواهید شد.
[Kotlin](https://kotlinlang.org/)

در کنار اینها زبان گرووی زبانی اسکریپتی است که به علت استفاده از آن در سیستم توسعه گردل (با شروع برنامه نویسی اندروید با این سیستم آشنا میشوید) ممکن است به آن نیاز پیدا کنید.
[Groovy](http://www.groovy-lang.org/)
[Geadle](http://gradle.org/)

در نهایت برای توسعه برنامه های بومی اندروید (احتمالا برای دستیابی به سرعت اجرای بالاتر یا استفاده از کتابخانه‌ای خاص) ممکن است به سی یا سی پلاس پلاس نیاز پیدا کنید.
[Android NDK](http://developer.android.com/tools/sdk/ndk/index.html)

بهترین دوست شما در این مسیر [خود سایت اندروید است](http://developer.android.com/index.html)

### من پایتون/روبی/جاواسکریپت و... میدانم. آیا نمیتوانم برای اندروید برنامه بنویسم؟
چرا، می‌توانید. اما باید خودتان راهش را پیدا کنید. البته از طرف علاقه‌مندان این زبان ها روش‌هایی معرفی شده و با دنبال کردن این روش‌ها می‌توانید به هدفتان برسید. برای نمونه شاید لینک‌های زیر بتواند به شما برای شروع کمک کند

[پایتون برای اندروید] (https://python-for-android.readthedocs.io/en/latest/)

[ruboto روبی برای اندروید](http://ruboto.org/)

[rubymotion روبی برای اندروید و آی او اس و مک او اس](http://www.rubymotion.com/)

[REACT NATIVE برنامه های بومی اندروید و آی او اس با جاواسکریپت](http://www.reactnative.com/)

[phonegap ](http://phonegap.com/) یا [cordova](https://cordova.apache.org/) استفاده از تکنولوژی های وب بین پلتفورم های مختلف

[Swift توسعه اندروید با سویفت](https://github.com/apple/swift/blob/master/docs/Android.md)

[Xamarin سی شارپ برای اندروید و آی او اس](https://www.xamarin.com/)

[بیسیک برای اندروید] (https://www.b4x.com/b4a.html)

و...

اما همانطور که می‌بینید تمام اینها نیازمند یادگیری و خواندن مطالب اختصاصی توسعه برای اندروید یا به طور کلی موبایل هستند. پس انتظار حرفه‌ای شدن در کوتاه مدت را نداشته باشید.

در آخر این موضوع را در نظر داشته باشید که اندروید تنها موبایل و تبلت نیست. احتمالا در آینده نیاز پیدا میکنید برای تلویزیون، ساعت و اتوموبیل اندروید نیز برنامه بنویسید و با این پیشرفت سریع شاید دنبال کردن پیشنهادات گوگل بهتر باشد.





